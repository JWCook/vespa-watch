---
title: ""
bg: white     
color: black  
style: center
---

De Aziatische hoornaar (*Vespa velutina* ssp. *nigrithorax*) is een invasieve wespensoort afkomstig uit China. In 2004 werd de soort voor het eerst gesignaleerd in Zuidwest-Frankrijk (departement Lot-et-Garonne). Sindsdien verspreidde de exoot zich in snel tempo over buurlanden Spanje (en Portugal), Italië, Zwitserland en Duitsland. Anno 2015 werden ook het eerste nesten in België aangetroffen.

De Aziatische hoornaar jaagt op middelgrote insecten zoals bijen, muggen en vliegen. Vooral voor de imkerij vormt de exoot een reële bedreiging. De hoornaars vallen in legerformatie een honingbij volk aan tot er vaak weinig van overblijft. Naast de imkerij veroorzaakt de komst van de Aziatische hoornaar ook een verstoring in het natuurlijk ecosysteem. Er blijft minder voedsel over voor nuttige opruimers zoals de inheemse Europese hoornaar en wespen.

Op dit moment geniet de Aziatische hoornaar weinig bekendheid. Ze wordt nog te vaak verward met andere insectensoorten zoals de Europese hoornaar, gelijkende wespensoorten, bijen en zweefvliegen (zoals de Stadsreus). Via dit portaal wil Vespa-Watch in eerste instantie tegemoet komen aan de herkenning en melding van Aziatische hoornaars in Vlaanderen. In het tabblad [Vespa-Watch]({{ site.baseurl }}{% link vespa-watch.md %}) is meer te lezen over het project. Het tabblad [Melding]({{ site.baseurl }}{% link melding.md %}) kan u zelf een waarneming van de soort registreren. Zo helpt u mee aan het monitoren van de invasie in Vlaanderen.

De huidige versie van dit portaal is tijdelijk en louter bedoeld als snelle start voor 2018 seizoen. In de toekomst wordt het portaal uitgebreid met **real time monitoring**, een uitgebreide uiteenzetting over de **ecologie** van de Aziatische hoornaar en **beheeracties** voor de imkerij en bestrijdingsinstanties (zoals de brandweer). Het Vespa-Watch team hoopt de uitgebreide versie tegen begin 2019 te bewerkstelligen.
