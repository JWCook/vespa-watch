---
title: "Vespa-Watch"
bg: black 
color: white
fa-icon: forumbee
---

In 2017 werd de taskforce Vespa velutina in het leven geroepen naar aanleiding van het eerste nest Aziatische hoornaars dat werd gespot in Vlaanderen (Oudenaarde). De taskforce bestaat uit 8 partners: Universiteit Gent, Honeybee Valley, het Instituut voor Natuur- en Bosonderzoek (INBO), Natuurpunt, het Agentschap voor Natuur en Bos (ANB), De Lieteberg, het Instituut voor Landbouw- en Visserijonderzoek (ILVO) en de brandweer. Een concreet beleidsplan werd uitgetekend waarin elke partner een sleutelrol zou gaan vervullen. Prioriteit was de herkenning en melding van de Aziatische hoornaar mogelijk maken, het uittekenen van beheersacties en de invasie van de soort monitoren.

<figure style="width:600px" class="align-center">
  <img src="{{ './images/logo_vespa_taskforce.png' | absolute_url }}" alt="">
</figure>

Dit werd mogelijk dankzij het Citizen Science project Vespa-Watch dat ondersteuning kreeg van de Vlaamse overheid, dep. Economie, Wetenschap en Innovatie (EWI). Het project heeft als tweevoudige doelstelling:

1. het ondersteunen van de herkenning en melding van de Aziatische hoornaar in Vlaanderen via deze website;
2. het uitbouwen en onderhoud van een surveillance netwerk in samenwerking met imkers, scholen, natuurvrijwilligers, bestrijdingsinstanties en het brede publiek;

Op verschillende plaatsen in Vlaanderen wordt in het kader van Vespa-Watch geÃ«xperimenteerd met monitoringssytemen die Aziatische hoornaars aan bijenkasten kan signaleren. Via hoogtechnologische sensoren wordt bijkomende informatie over het bijenvolk gemeten, zoals de vliegactiviteit, temperatuur en vochtigheid in de kast. Via deze parameters kunnen onderzoekers meer te weten komen over de impact van de Aziatische hoornaar op honingbijen.

Vespa-Watch organiseert ook 3 zoekacties naar Aziatische hoornaars op bloeiende klimop in het najaar. Klimop is een van de planten waarop hoornaars vaak komen nectar drinken of kleine insecten jagen. De Klimopblitzes kwamen tot stand in samenwerking met Natuurpunt (werkgroep Aculea) en zijn vrij toegankelijk. In 2018 is de locatie van de klimopblitzes gekozen waar een nest Aziatische hoornaars nog niet eerder werd gevonden: Assebroek (22/9), Mortsel (29/9) en Welden-Oudenaarde (6/10). Meer informatie vind je [hier](http://aculea.be/activiteiten/index.html). 

<figure style="width:400px class="align-center">
  <img src="{{ './images/logo_vlaanderen.png' | absolute_url }}" alt="">
</figure>
