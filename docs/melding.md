---
title: "Melding"
bg: yellow
color: black
fa-icon: user-friends
---

Wespen zijn te herkennen aan hun afwisselend gele en zwarte kleur. Soms is er ook een roodbruine kleur te zien, zoals bij de Europese hoornaar (*Vespa crabro*) of de Middelste wesp (*Dolichovespula media*). Doorgaans zijn wespen even groot of groter dan honingbijen. Bovendien onderscheiden ze zich van bijen door de afwezigheid van lichaamsbeharing. Denk maar aan de wollige verschijning van een hommel of het harige borststuk van een honingbij, dit ontbreekt bij wespen. Opgelet want ook zweefvliegen dragen weinig tot geen beharing. Sommige zweefvliegen lijken bovendien erg op wespen daar ze het kleurpatroon nabootsen als verdedigingsmechanisme (mimicry). Een bijkomend gedragskenmerk is het vliegpatroon. Doorgaans zijn wespen actieve jagers en vliegen ze haastig en zigzaggend op zoek naar voedsel. Een zweefvlieg blijft vaak ter plaatse hangen in de lucht zoals een helikopter doet, terwijl bijen gericht van bloem tot bloem vliegen. 

Er zijn in Vlaanderen een tiental soorten insecten die makkelijk kunnen verward worden met de Aziatische hoornaar. De onderstaande determinatiesleutel kan je helpen om zelf de soort te bepalen.

