# Werk mee

Iedereen kan meewerken om de invasie van Aziatische hoornaar in kaart te brengen. Meewerken doe je als volgt:

- Leer de Aziatische hoornaar [herkennen](../identification/)
- [Meld observaties](../obs/add/) van hoornaars en nesten
- Help mee [observaties verifiëren](https://www.inaturalist.org/projects/vespa-watch) 
- Ga actief op zoek naar nesten

# Stappenplan voor een melding

- Neem foto(s). Een foto nemen van een vliegend insect is niet vanzelfsprekend. Echter, om te kunnen bijdragen aan dit project is een foto essentieel. Waarnemingen zonder foto worden niet gevalideerd. Zag je een hoornaar maar kon je niet op tijd een foto trekken, houd dan dezelfde plaats de komende dagen verder in de gaten. Heb je zelf geen fototoestel, vraag dan hulp aan iemand in de buurt. 
- Ga naar [Meld observaties](../obs/add/) en klik op de soort die het best overeenkomt met jouw waarneming
- Upload de foto(s)
- Vul verdere gegevens over de waarneming aan en verstuur 
- Bekijk de validatiestatus van jouw waarneming op [iNaturalist](https://www.inaturalist.org/projects/vespa-watch) 

## Actief zoeken naar nesten

Wetenschappelijk onderzoek stelde vast dat werksters voedsel zoeken binnen 2000 meter rond het nest en gemiddeld 2 prooien vangen per uur. Een waarneming van een werksters die voedsel zoekt betekent maar één iets: er is een nest in de buurt. Deze 7 tips kunnen een hulp zijn om een nest op te sporen.

### **Tip 1: Meld, meld, meld,...**
Niet zeker van je determinatie? Geeft niet! Neem toch een foto en upload ze naar vespawatch.be. Uit een vergissing zal je vlot leren dankzij de interactieve validatie.
Opnieuw hoornaars op dezelfde locatie? Geen probleem! Hoe meer waarnemingen hoe beter. De frequentie van waarnemingen op dezelfde locatie draagt ook bij tot het project. 
Met twee personen dezelfde hoornaar melden? Maakt niet uit! Dubbele waarnemingen worden automatisch herkend. Lukt het je helemaal niet om een goede foto te trekken? Vraag dan buren, vrienden of kennissen om jou te helpen. 

### **Tip 2: Zoek hoornaars waar je ze kán aantreffen**
Doelgericht naar hoornaars zoeken vraagt enige kennis van hun levenswijze. Hoornaars jagen actief op insecten en zamelen suikerhoudend voedsel en houtvezels in. De kans om een hoornaar tegen te komen is dan ook groter op plaatsen waar er veel kleine insecten voorkomen, op nectarplanten of waar dood hout te vinden is.
5 goede zoekplaatsen vanaf de zomer zijn:
- Bijenkasten
- Plaatsen aantrekkelijk voor vliegen: paardenstal, mesthoop, kippenhok
- Rijp (afgevallen) fruit: vooral peren en appels zijn rijk aan suikers
- Najaarsbloeiers: klimop (_Hedera helix_) en sneeuwbes (_Symphoricarpos_) zijn vanaf september een hub van allerlei insecten
- Houthok of andere houten voorwerpen die onbewerkt zijn

### **Tip 3: Observeer de vliegrichting met prooi**
Hoornaars keren met een gevangen prooien terug naar het nest. Eerst hangt de hoornaar omgekeerd aan een takje terwijl ze haar prooi ontleedt. Nadien klemt ze de vleesbal tussen haar borststuk en poten, en vliegt ze ermee naar het nest. Als er veel bomen zijn of er behuizing staat dan kan de hoornaar eerst een bocht maken. Blijf de hoornaar dus volgen tot ze uit het zicht is (+- 30 meter). Hoornaars nemen een zekere vlieghoogte aan om gemiddeld 30 km/u te kunnen vliegen.

aziatische hoornaar ontleedt een honingbij prooi. 22/08/2018 © Hans De Blauwe

### **Tip 4: Triangulatie of driepuntsmethode**
Door meerdere vliegrichtingen met prooi op enkele honderden meters afstand van elkaar aan te duiden op een kaart bekomt men bij benadering de locatie van het nest. Stel je vindt

### **Tip 5: Aziatische hoornaars zijn trouwe jagers**
In de afgelopen jaren merkten imkers dat steeds dezelfde hoornaar (gemerkt met een stiftje) terug kwam naar dezelfde bijenkasten, elke dag, en dat gedurende 4 weken. Ook zijn hoornaars gevonden die 3 weken lang op dezelfde klimopstruik terugkeerden. De hoornaars vertonen dus enige gehechtheid aan de plaats waar ze voedsel zoeken. Goed om hoornaars iets langer te observeren of een mooie foto te nemen.

### **Tip 6: Informeer imkers in de buurt**
Heb je Aziatische hoornaar gezien? Dan zullen imkers in de buurt het erg waarderen om hiervan op de hoogte gebracht te worden. De kans is reëel dat de imker ook al bezoeken kreeg van hoornaars aan zijn bijenkasten. De imker kan je ook helpen om waarnemingen door te sturen of een foto te nemen.

### **Tip 7: Informeer de buren en zoek samen**
Nesten van Aziatische hoornaars zoeken vraagt een plan van aanpak. Door in groep te zoeken boek je doorgaans het snelst succes. Nesten in bomen zijn goed verstopt en dan kunnen een extra paar ogen het verschil maken. In private plaatsen (een tuin, een afgesloten bos, …) is het voor zoekers moeilijk om een nest te vinden omdat ze niet dicht genoeg kunnen naderen. Of soms weten bewoners wel dat er “grote wespen” in het tuinhuis zitten, maar denken ze niet aan Aziatische hoornaars. In deze gevallen is informeren en samenwerken de oplossing. Hoe meer ogen op de uitkijk, hoe sneller het nest wordt gevonden!
- Herbezoek plaatsen van meldingen eerder in het seizoen <link>
- Organiseer zoektochten in groep van 3 of meer mensen
- Informeer lokale knooppunten zoals imkers, de bakker, de brandweerman,...

### **Tip 8: moment van de dag en weersomstandigheden**
De Europese hoornaar jaagt net zoals de Aziatische hoornaar op kleine insecten. Een verschil is dat de Europese hoornaar zowel overdag als ‘s nachts jaagt. De Aziatische hoornaar jaagt enkel overdag. Zie je bij schemering een hoornaar jagen tegen een buitenlicht of raam, dan is dit een Europese hoornaar en geen Aziatische hoornaar.
Hoornaars vliegen niet uit noch gaan ze jagen als het regent. Ook op een bewolkte zomerdag zijn hoornaars minder actief dan als de zon volop schijnt. De gemiddelde warmte speelt ongetwijfeld een rol. In de zomer jagen hoornaars vanaf 1 uur na zonsopgang tot 1 uur voor zonsondergang. Maar vanaf de middag zijn hoornaars het meest actief.
