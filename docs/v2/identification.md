# Titel

## Ondertitel

Tekst

Hoornaars herkennen
Hoornaars zijn bijna dubbel zo groot als een wesp of honingbij. Als eenvoudig trucje kan je de grootte van een 1 euro muntstuk in gedachten nemen. Hoornaars zijn altijd groter dan het muntstuk. 
In België komen twee hoornaarsoorten voor: de Aziatische hoornaar en de Europese hoornaar. De Aziatische hoornaar is net iets kleiner dan de Europese hoornaar. De koningin van de Aziatische hoornaar meet 3,5 centimeter van kop tot angel. Ze is iets kleiner dan de Europese hoornaar koningin, die een lengte van 4 cm haalt. De werksters en darren, of mannetjes, zijn kleiner dan de koningin. Aziatische hoornaar werksters en darren worden gemiddeld 2.5 - 3 cm groot, Europese hoornaars weerom iets groter met 3 tot 3.5 cm. Je zal natuurlijk de kans niet krijgen om een levende hoornaar nauwkeurig te meten. Gebruik eerder het kleurpatroon om Aziatische van Europese hoornaars te onderscheiden. 
Zwart met lichtgele pootjes
Met 3 eenvoudige kleurkenmerken kan je de Aziatische hoornaar onderscheiden van de Europese hoornaar. In tegenstelling tot de structuur van lichaamsdelen kan de kleur soms variabel zijn. Bijvoorbeeld worden Aziatische hoornaars bleker naarmate ze langer vliegen. Of zijn de pootjes van Europese hoornaars soms geel in plaats van roodbruin gekleurd.  Houd daarom altijd rekening met mogelijke afwijkingen!
Achterlijf
Het achterlijf van de Aziatische hoornaar is zwart met enkel één donkergeel achterlijfsegment (T4). Het achterlijf van de Europese hoornaar bestaat voor twee derden uit geel. Het eerste segment (T1) is roodbruin en zwart. De tip van het achterlijf is altijd geel. Meestal zijn 2 rijen van zwarte stippen op een gele achtergrond zichtbaar. 
Pootjes
De pootjes van de Aziatische hoornaar zijn zwart met opvallend gele tippen. De pootjes van de Europese hoornaar zijn volledig roodbruin. In zeldzame gevallen kan de roodbruine kleur verbleken, maar er is nooit zwart te zien. De pootjes van kleinere wespensoorten zijn bijna volledig geel. 
Borststuk
Het borststuk is het lichaamsdeel tussen kop en achterlijf waarop poten en vleugels vastzitten. De bovenzijde ervan is bij de Aziatische hoornaar volledig zwart gekleurd en bij de Europese hoornaar zwart met roodbruine tekeningen. De roodbruine kleur loopt door tot op de bovenkant van de kop. Op het zwarte borststuk van andere wespensoorten (gewone wesp, Duitse wesp) zijn nagenoeg altijd duidelijk gele strepen of stippen te zien.

Andere insecten die lijken op een Aziatische hoornaar
# 7: vlnr,vbno: middelste wesp, Franse veldwesp, Gewone/Duitse wesp, Stadsreus, Hommel, Zwarte houtbij, Reuzenhoutwesp
    

Bijschriften bij de figuren:
Middelste wesp (Dolichovespula media), donkere vorm.
Grootte: deze wesp is half zo groot als de hoornaar. 
Kleur: het achterlijf is afwisselend gestreept met fijne gele en brede zwarte strepen. De pootjes meer geel dan bij de Aziatische hoornaar. Het borststuk is zwart met zijdelings een gele, gehoekte streep. Naast deze donkere vorm ook een lichte vorm: lijkt dan sterk op een Gewone of Duitse wesp. 
Nest: vaak onbeschut in een boom lager dan 10 meter. Het nest lijkt op een omgekeerde druppel met de onderkant spits toelopend. Vlieggat onderaan, nooit zijdelings. Omhulsel slordig en kleur vaal bruin tot grijs. 
Onderscheidend kenmerk: achterlijf afwisselend geel en zwart gestreept.
Franse veldwesp (Polistes dominula).
Grootte: iets groter dan een bij, maar kleiner en vooral slanker gebouwd dan een hoornaar.
Kleur: het achterlijf is afwisselend geel en zwart gestreept. De lange pootjes zijn meer geel gekleurd en hangen in de vlucht. Het borststuk is zwart met een gele kraagband en enkele fijne gele stipjes.
Nest: kleine nestjes zonder omhulsel. Meestal in een beschutte locatie. 
Onderscheidende kenmerk: slanke lichaamsbouw.
Reuzenhoutwesp (Urocerus gigas)
Grootte: Een volledig onschadelijke houtwesp die geen angel draagt en even groot is als een Aziatische hoornaar, vaak opvallend slanker gebouwd.
Kleur: achterlijf meer geel dan zwart, idem pootjes. Voelsprieten volledig geel, de Aziatische hoornaar heeft zwarte voelsprieten. Twee grote gele vlekken (facetogen) vooraan op de kop (donker bij de Aziatische hoornaar). 
Gedrag: wordt vaak op hout aangetroffen.
Onderscheidend kenmerk: brede uitstekende legboor achteraan het lichaam + gele voelsprieten
Hommel (Bombus)
Grootte: werksters tussenin wesp en hoornaar. Koningin even groot, maar breder dan hoornaar.
Kleur: variabel. Meestal bruin of zwart in combinatie met witte poep en gele banden.
Nest: ondergronds, bloembak, tuinhuisje, vogelkast, boomholte. 
Onderscheidend kenmerk: veel beharing, wespen zijn doorgaans kaal.
Stadsreus (syn. Hoornaarzweefvlieg, Volucella zonaria)
Grootte: tussenin wesp en hoornaar. Grote exemplaren soms even groot. Breder gebouwd.
Kleur: weinig zwart, veel roodbruin (borststuk). Doet denken aan een Europese hoornaar.
Gedrag: wordt vaak op een bloem aangetroffen. 
Onderscheidend kenmerk: lompe indruk, vleugels gespreid in rust. Wespen hebben vier vleugels, vliegen maar twee. 
Blauwzwarte houtbij (Xylocopa violaceae)
Grootte: even groot als Aziatische hoornaar maar forser gebouwd.
Kleur: gitzwart. Andere kleuren ontbreken tenzij stuifmeel op het borststuk. Zwartgeblakerde vleugels. 
Gedrag: vaak op grote bloemen, eerder zeldzaam in Vlaanderen. 
Onderscheidend kenmerk: gitzwart over het gehele lichaam. 
Gewone en Duitse wesp (Vespula vulgaris en V. germanica)
Grootte: kleine wespensoorten, tot 2cm lang
Kleur: zwart en geel, met gele tekening op het borststuk.
Gedrag: papieren nest uit gekauwde houtvezels, vaak onder de grond
Onderscheidend kenmerk: geringe grootte, gele tekening op het borststuk, achterlijf geel met uitgebreide zwarte tekening. 

Nesten herkennen
De Aziatische hoornaar bouwt twee types nesten: een klein primair nest in de lente en een groot secundair nest vanaf de zomer. In 70% van de gevallen zal de kolonie verhuizen van primair naar secundair nest. De twee nest types verschillen in locatie en grootte. Afgezien van het type is de kleur van het nest altijd lichtbruin want het materiaal waaruit het nest bestaat is dode houtvezels.
De Aziatische hoornaar nestelt het liefst in kleinstedelijk gebied waar veel voedsel te vinden is. Doorgaans bouwt ze nesten dichtbij de mens (in tuinen, parken, stadsranden) of op het platteland. In een gebied met intensieve landbouw is relatief weinig voedsel voor de hoornaars te vinden. 
Kleine voorjaarsnesten op een beschutte plaats
Van april tot juni bouwen Aziatische hoornaars het voorjaarsnest. Dit nest is altijd bolvormig en hangt op een plaats beschut tegen regen en wind. Voorbeelden zijn binnen in een schuur, een veranda, een tuinhuisje of een houthok, op een zolder of onder het dak van een carport. Voorjaarsnesten hangen meestal aan een horizontaal draagvlak zoals een plafond of een balk. De kleur is lichtbruin en de grootte varieert tussen een tennisbal en een kleine voetbal. De ingang van het nest zit onderaan. Het prille nest stadium waarin het nest niet groter is als een tennisbal is moeilijk te onderscheiden van Europese hoornaars of andere wespen. De primaire nesten zijn vaak in de nabijheid van water.
  
Links: voorjaarsnest hangt op aan een plafond (diameter: 8 cm)
Rechts: voorjaarsnest op een zolder (diameter: 15 cm)
Grote zomernesten in een boomtop
Vanaf de zomer kan de kolonie verhuizen naar een verderop gelegen locatie. In dit geval wordt van een secundair nest of zomernest gesproken. De meeste zomernesten worden gebouwd in een boomtop hoger dan 10 meter. Die worden pas goed zichtbaar als de bladeren vallen in de herfst. Andere plaatsen waar zomernesten kunnen opgetrokken worden zijn hagen, schuren, loodsen, onder een dakoverloop of tegen een gevel. Soms verhuizen de hoornaars niet en bouwen ze het voorjaarsnest uit tot een zomernest. Zomernesten zijn bol- tot peervormig. Ze zijn lichtbruin in kleur en worden gemiddeld 50 cm (tot 90 cm) breed. De ingang van het nest is zijdelings. 
  
Links: zomernest gebouwd op dezelfde plaats als het voorjaarsnest
Rechts: typisch zomernest gebouwd in een boom en op een andere plaats dan het voorjaarsnest.

Andere wespennesten
Alle wespen gebruiken dode houtvezels als nestbouwmateriaal.
# 8: vlnr,vbno: wespennest (voorjaar), wespennest (groot), nest Europese hoornaar, nest Middelste wesp, nest Franse veldwesp
   + foto MW westerlo
 

Verzameling van infofiches:
https://inpn.mnhn.fr/fichesEspece/Vespa_velutina_en.html
Verwarring met maretak, vogelnest, boomkanker
In bomen vind je soms andere structuren die lijken op een Aziatische hoornaar nest. Vooral grote vogelnesten van Eksters, Kraaien of Duiven die deze vogels hoog in een boomtop maken zorgen voor de meeste verwarring. Een vogelnest is slordig gebouwd en bestaat uit losse twijgen. Hierdoor zijn de contouren van het nest niet glad zoals het geval is bij een wespennest. Zowel van dichtbij als veraf zijn vogelnesten bovendien zeer donker van kleur. Wespennesten zijn lichtbruin en vallen minder op.
Maretak (vogellijm, mistel) is een halfparasiet van loofbomen. De Canadapopulier is de voornaamste gastheer. Een enkele maretak in een boomtop kan verward worden met het nest van de Aziatische hoornaar. Zoals vogelnesten is maretak donkerder en meer opvallend dan wespennesten. Maretak kom in Vlaanderen vooral voor in het zuiden van de provincies Vlaams-Brabant en Limburg (oostelijke deel Leemstreek).
Een grote vergroeiing van een boomstam of -tak is het gevolg van een schimmel of bacteriële infectie. In de volksmond wordt dan wel eens van een boomkanker gesproken. Meestal komt de vergroeiing voor in het onderste deel van de boom, dicht tegen de stam. In een boomtop komen ze minder vaak voor. 
 Maretak bollen in een boom. © Karel Schoonvaere 
 Eksternest in een Berk. © Michel de Proft   Boomkanker in een Berk. © HBV


---

# Title

## Subtitle

Text
