# Titel

## Ondertitel

Tekst

# Beheer

## Een uitdaging

Onderzoekers schatten de haalbaarheid van zowel het uitroeien als het indijken van verdere verspreiding van Aziatische hoornaar erg laag in. Dit komt vooral door de geringe effectiviteit van de huidige beschikbare beheermaatregelen, de hoge kostprijs, het korte tijdsvenster voor ingrijpen, en de hoge kans op voortdurende herintroductie uit het buitenland. Een realistische beheerstrategie is daarom gericht op het **milderen van de impact van Aziatische hoornaar via populatiebeheer**. Mogelijke maatregelen hiervoor zijn vernietiging van nesten, impact-milderende maatregelen aan bijenkasten, en bewustzijnsvorming. 

## Beheermethodes

Ondoordacht beheer van nesten kan een averechts effect op de populatieontwikkeling hebben. De volgende aanbevelingen zijn te maken op basis van onderzoek en ervaringen in het buitenland:

- **Enkel vernietiging van nesten efficiënt**: De enige efficiënte methode voor beheer van Aziatische hoornaar is via de vernietiging van nesten. Enkel zo wordt verhinderd dat nieuwe koninginnen gevormd worden. Soms kan een nest eenvoudig in zijn geheel verwijderd worden, maar meestal gebeurt nestvernietiging via het injecteren van insecticiden zoals bij klassieke wespenverdelging. Dit kan gebeuren en bij voorkeur op een moment dat zoveel mogelijk wespen op het nest aanwezig zijn.
- **Vermijd afvangen stichtende koninginnen**: Een kolonie Aziatische hoornaar produceert erg veel stichtende koninginnen (tot 500 per nest) maar slechts een fractie hiervan overleeft de winter en slaagt erin een nieuw nest te beginnen in het voorjaar, vooral door competitie met soortgenoten. Wegvangen, bijvoorbeeld met een vlindernet of met petflessen, verlaagt deze competitie en verhoogt dus de overleving en de kans op nieuwe nesten. Bovendien zijn er momenteel nog geen selectieve vallen op de markt, waardoor vooral (vaak beschermde en vaak zeldzame) nuttige inheemse insecten in de petflessen mengsels terechtkomen. Selectieve vallen zijn dus enkel nuttig op een bijenstand indien er aanvallen zijn op de bijenkast.
- **Een goede beheerregistratie is noodzakelijk om uit te leren**: Uitspraken over de efficiëntie van beheer, de eventuele neveneffecten op andere insecten en de kosteneffectiviteit van nestverdelging zijn enkele mogelijk met goede gegevens over de genomen maatregelen. Vespa-Watch laat dergelijke registratie toe via een afgeschermde module op de website die via een paswoord toegankelijk is voor de diverse brandweerkorpsen in Vlaanderen. Deze informatie dient ook gerapporteerd aan de Europese Commissie voor de EU Verordening invasieve exoten. Er wordt enkel ingegrepen bij geverifieerde meldingen van een nest.

## Nest gevonden?

Denk je een nest van Aziatische hoornaar gevonden te hebben? Meld het dan via de Vespawatch website of via iNaturalist en vermeld zoveel mogelijk details over je waarneming. Op die manier kunnen experten vaststellen of het wel degelijk om Aziatische hoornaar gaat en kan een verdelging gepland worden. **De brandweer is het eerste aanspreekpunt voor nestverdelging**. Dit is gespecialiseerd werk dat een opleiding en geschikt materiaal (wespenpak, oogbescherming, verstuiver, telescopische lans, brandladder) vereist. Vermeld indien mogelijk details over de locatie (adres), de toegankelijkheid van het nest, de hoogte, en laat je gsm nummer achter zodat het wespenteam van de brandweer makkelijker en sneller een actie kan plannen. Verdelging van de Aziatische hoornaar wordt **gratis** uitgevoerd en enkel als het nest is gevonden. **De brandweer helpt niet om nesten te zoeken**.

---

# Title

## Subtitle

Text
