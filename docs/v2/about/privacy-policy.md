# Privacy en copyright

Dank voor je interesse in het Vespawatch project en voor je hulp bij het verzamelen van gegevens over Aziatische hoornaar. Op deze pagina leggen we uit hoe we omgaan met jouw persoonlijke gegevens en met de gegevens verzameld via de website.

## Wat gebeurt er met mijn gegevens

De Vespawatch website wordt beheerd door het Instituut voor Natuur- en Bosonderzoek. Ter bescherming van het leefmilieu, voor wetenschappelijke doeleinden en in lijn met het open databeleid van het INBO, worden alle gegevens die via de website van Vespawatch ingediend worden onder een creative commons licentie (CC0 - https://wiki.creativecommons.org/wiki/CC0_FAQ) ter beschikking gesteld. Dit gebeurt via een link naar deze iNaturalist survey, een wereldwijd platform voor natuurwaarnemingen, waarop jouw gegevens onder een algemeen profiel Vespawatch zichtbaar worden. Via deze website worden de gegevens na validatie gepubliceerd op GBIF (http://www.gbif.org), een globale aggregator voor biodiversiteitsdata. Op die manier kunnen de gegevens van Vespawatch wereldwijd gebruikt worden voor beleid, beheer en onderzoek. Ze kunnen ook op andere websites getoond worden, zoals www.waarnemingen.be en www.observation.org.   

## Naam en e-mail

De Vespawatch website vereist in principe geen registratie om een waarneming van Aziatische hoornaar te melden. Zo houden we de drempel voor medewerking zo laag mogelijk en de snelheid van melden hoog. Bij het melden verzamelen we evenwel jouw naam en email adres. Deze zijn enkel zichtbaar voor experts in het geval ze contact willen opnemen over jouw waarnemingen in verband met het project (vb. validatie). Ze worden in geen geval gedeeld met derden en worden niet zichtbaar gemaakt op de website. Bij de publicatie van waarnemingen via iNaturalist komen jouw gegevens terecht onder een algemeen profiel van het project en wordt jouw naam evenmin getoond. Uiteraard kan je ook zelf een profiel aanmaken op iNaturalist, waarna Vespawatch jouw gegevens ook kan gebruiken. Je kan op iNaturalist ook gegevens van alle andere soorten kwijt.

## Hoelang worden mijn data bewaard

De waarnemingen die u indient, met uw persoonsgegevens, worden opgeslagen voor de duur van het Vespawatch project en worden enkel gebruikt in functie van de doelstellingen van het project. Alle verzamelde gegevens worden opgeslagen op een beveiligde server van het INBO. Gevalideerde gegevens worden doorgegeven aan iNaturalist en GBIF.

## Wie heeft toegang tot mijn persoonlijke gegevens?

Niemand buiten het Vespawatch project zal toegang krijgen tot uw persoonlijke gegevens. Tenzij vereist door de wet worden uw gegevens niet ter beschikking gesteld aan derden (waaronder onderzoekers van buiten het project), tenzij ze rechtstreeks verband houden met het project en we eerst uw toestemming verkregen dat te doen. Indien u uw telefoonnummer deelt bij meldingen van nesten, kan dit door de brandweer gebruikt worden voor het verzamelen van bijkomende relevante informatie (toegankelijkheid, afspraak) voor het uitvoeren van nestverwijdering. Uw persoonsgegevens worden verder niet voor andere toepassingen gebruikt, niet gedeeld met derden en niet getoond op de website. 


---

# Title

## Subtitle

Text
