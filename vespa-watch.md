---
title: "Vespa-Watch"
bg: black 
color: white
fa-icon: forumbee
---

In 2017 werd de taskforce *Vespa velutina* in het leven geroepen naar aanleiding van het eerste nest Aziatische hoornaars dat werd gespot in Vlaanderen (Oudenaarde). De taskforce bestaat uit 8 partners: Universiteit Gent, Honeybee Valley, het Instituut voor Natuur- en Bosonderzoek (INBO), Natuurpunt, het Agentschap voor Natuur en Bos (ANB), De Lieteberg, het Instituut voor Landbouw- en Visserijonderzoek (ILVO) en de brandweer. Een concreet beleidsplan werd uitgetekend waarin elke partner een sleutelrol zou gaan vervullen. Prioriteit was de herkenning en melding van de Aziatische hoornaar mogelijk maken. Bijkomend zou via externe financiering een structurele aanpak worden voorzien om de invasie van de exoot in Vlaanderen te monitoren.

Deze externe financiering kwam in de hoedanigheid van een Citizen Science project mogelijk gemaakt door de Vlaamse overheid, departement Economie, Wetenschap en Innovatie (EWI). Het project kreeg de naam Vespa-Watch en heeft als tweevoudige doelstelling:

1. het ondersteunen van de herkenning en melding van de Aziatische hoornaar in Vlaanderen;
2. het uitbouwen en onderhoud van een surveillance netwerk in samenwerking met imkers, scholen, natuurvrijwilligers, bestrijdingsinstanties en het brede publiek;
